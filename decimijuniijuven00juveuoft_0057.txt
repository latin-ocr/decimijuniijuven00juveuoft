SATIRA IX.

Exsulibus' juvenes ipsius Consulis, et quos
Magnum aliquid dubia pro libertate deceret,
Quod miraretur cum Coclite Mucius, et quae
Imperii fines Tiberinum virgo natavit.
Occulta ad patres produxit crimina servus
Matronis lugendus: at illos verbera justis
Afficiunt poeniS, et legum prima securis.
Malo pater tibi sit Thersites, dummodo tu sis
AEacidae similis, Vulcaniaque arma capessas,
Quam te Thersitae similem producat Achilles.
Et tamen, ut longe repetas, longeque revolvas
Nomen, ab infami gentem deducis asjlo.
Majorum primus quisquis fuit ille tuorum,
Aut pastor fuit, aut illud, quod dicere nolo.

SATIRA IX.

Semi: velim, quare toties mihi, Naevole, tristis
Occurras fronte obducta, ceu Marsya victus.—
Non erat hac facie miserabilior Crepereius
Pollio, qui triplicem usuram praestare paratus
Circuit et fatuos non invenit. Unde repente
Tot iugae'! certe modico contentus agebas
Vei-nam equitem, conviva joco mordente facetus,
Et salibus vehemens intra pomoeria natis.
Omnia nunc contra : vultus gravis, horrida siccae
Silva comae, nullus tota nitor in cute, qualem
Bruttia praestabat calidi tibi fascia visci:

Sei fruticante pilo neglecta et squalida crura.
Quid macies aegri veteris, quem tempore longo
Torret quarta dies, olimque domestica febris?
Deprendas animi tormenta latentis in :egro
Corpore, deprendas et gaudia t sumit utrumque
Inde habitum facies. Igitur flexisse videris
Propositum, et vitae contrarius ire priori.

Nuper enim, ut repeto, fanum Isidis, et Ganymeden,

Pacis, et advectae secreta palatia Matris,
Et Cererem (nam quo non prostat foemina templo Ἰ)
Notior Aufidio moechus celebrare solebas.—
Utile et hoc multis vitae genus: at mihi nullum
Inde operae pretium. Pingues aliquando lacernas,
Munimenta togae‚ duri crassique coloris,

o

49

265

270

275

ς’.

10

15

20

