sA‘mRA xiv. 81

Sorbere ante cibum quod debeat et pater et rex. 255
Monstro voluptatem egregiam, cui nulla theatra,
Nulla aequare queas Praetoris pulpita lauti,
Si spectes, quanto capitis discrimine constent
Incrementa domus, aerata multus in arca
Fiscus, et ad vigilem ponendi Castora nummi, 260
Ex quo Mars ultor galeam quoque perdidit, et res
Non potuit servare suas. Ergo omnia Florae
Et Cereris licet et Cybeles aulaea relinquas:
Tanto majores humana negotia ludi.
An magis oblectant animum jactata petauro ‘265
Corpora, quique solet rectum descendere funem,
Quam tu, Corycia semper qui puppe moraris
Atque habitas, Coro semper tollendus et Austro,
Perditus ac vilis sacci mercator olentis3
Qui gaudes pingue antiquae de littore Cretae 270
Passuin et municipes Jovis advexisse lagenas?
Hic tamen ancipiti figens vestigia planta
Victum illa mercede parat, brumamque famemque
Illa reste cavet: tu propter mille talenta
Et centum villas temerarius. Adspice portus 275
Et plenum magnis trabibus mare; plus hominum est jam
In pelago. veniet classis, quocunque vocarit
Spes lucri, nec C arpathium Gaetulaque tantum
AEquora transsiliet, sed, longe Calpe relicta,
Audiet Herculeo stridentem gurgite solem. 280
Grande operte pretium est, ut tenso folle reverti
Inde domum possis, tumidaque superbus aluta,
Oceani monstra et juvenes vidisse marinos.
Non unus mentes agitat furor. Ille sororis
In manibus vultu Eumenidum terretur et igni· 285
Hic bove percusso mugire Agamemnona credit
Aut Ithacum. Parcas³ tunicis licet atque lacernis,
Curatoris eget, qui nav em mercibus implet
Ad summurn latus, et tabula distinguitur unda;
Quum sit causa mali tanti, et discriminis hujus, 290
Concisum argentum in titulos faciesque minutas.
Occurrunt nubes et fulgura. Solvite funem,
Frumenti dominus clamat piperisque coempti ;
Nil color hic coeli, nil fascia nigra minatur;
AEstivum tonat. Infelix haic forsitan ipsa 295
Nocte cadet fractis trabibus, fluctuque premetur
Obrutus, et zonam laeva morsuque tenebit.
Sed cujus votis modo non suffecerat aurum,

