12 D. JUNII JUVENALIS

Res angusta domi; sed Romae durior illis
Conatus: magno hospitium miserabile, magno
Servorum ventres, et frugi coenula magno.
Fictilibus coenare pudet, quod turpe negavit
Translatus subito ad Marsos mensamque Sabellam;
Contentusque illic veneto duroque culullo.

Pars magna Italiae est, si verum admittimus, in qua
Nemo togam sumit, nisi mortuus. Ipsa dierum
Festorum herboso colitur si quando theatro
Majestas, tandemque redit ad pulpita notum
Exodium, quum personae pallentis hiatum
In gremio matris formidat rusticus infans;
AEquales habitus illic, similesque videbis
Orchestram et populum ε clari velamen honoris,
Sufficiunt tunicae summis aedilibus albae.

Hic ultra vires habitus nitor: hic aliquid plus,

Quam satis est, interdum aliena sumitur arca.
Commune id vitium est. Hic vivimus ambitiosa
Paupertate omnes Quid te moror? Omnia Romae
Cum pretio. Quid das, ut Cossum aliquando salutes?
Ut te respiciat clauso Veiento labello?

Ille metit barbam, crinem hic deponit amati.

Plena domus libis venalibus. Accipe, et istud
Fet-mentum tibi habe: praestarc tributa clientes
Cogimur, et cultis augere peculia servis.

Quis timet, aut timuit gelida Praeneste ruinam,
Aut positis nemorosa inter juga Volsiniis, aut
Simplicibus Gabiis, aut proni Tiburis arce?

Nos urbem colimus tenui tibicine fultam

Magna parte sui. Nam stc labentibus obstat
Villicus‚ et veteris rimae quum texit hiatum,

Securos pendente jubet dormire ruina.

Vivendum est illic, ubi nulla incendia, nulli

Nocte metus Jam poscit aquam, jam frivola transfert
Ucalegon; tabulata tihi jam tertia sumant:

Tu nescis. lNam si gradibus trepidatur ab imis,
Ultimus ardebit, quem teffula sola tuetur

A pluvia, molles ubi reddiffit ova columbae.

Lectus erat Codro Procula minor, urceoli seX‚
Ornamentum abaci, nec non ct parvulus infra
cantharus, et recubans sub eodem marmore Chiron ;
Jamque vetus Graecos servabat cista libellos,

Et divina opici rodebant carmina mures.

Nil habuit Codrus: quis enim negat? et tamen illud

150

155

160

165

170

175

180

185

190

