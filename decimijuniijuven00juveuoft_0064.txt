56 Ι). suxi} seramus

Eloquium ac faniam Demosthenis aut Ciceronis
Incipit optare, et totis Quinquatribus optat,
Quisquis adhuc uno partam colit asse Minervam,
Quem sequitur custos angustae vernula capsae.
Eloquio sed uterque perit orator : utrumque
Largus et exundans leto dedit ingenii fons.
Ingenio manus est et cervix caesa; nec unquam
Sanguine causidici maduerunt rostra pusilli.

O fortunatam natam me consule Romam
Antoni gladios potuit contemnere, si sic
Omnia dixisset. Ridenda poemata malo,
Quam te conspicuaz divina Philippica, famae,
Volveris a prima quae proxima. Saevus et illum
Exitus eripuit, quem mirabantur Athena—:¹
Torrentem, et pleni moderantem sraena theatri.
Dis ille adversis genituS, fatoque sinistro,
Quem pater ardentis massae fuligine lippus

A carbone, et forcipibus, gladiosque parante
Incude‘‚ et luteo Vulcano ad rhetora misit.

Bellorum exuviae, truncis affixa tropaeis
Lorica, et fracta de casside buccula pendens,
Et curtum temone jugum, victaeque triremis
Aplustre, et summo tristis captivus in arcu,
Humanis majora bonis creduntur: ad haec se
Romanus, Graiusque, ac barbarus endoperator
Erexit; causas discriminis atque laboris
Inde habuit. Tanto major famae sitis est, quam
Virtutis. Quis enim virtutem amplectitur ipsam,
Praemia si tollas? Patriam tamen obruit olim
Gloria paucorum, et laudis titulique cupido
Haesuri saxis cinerum custodibus; ad quae
Discutienda valent sterilis mala robora ficus ε

Quandoquidem data sunt ipsis quoque fata sepulcris.

Expende Hannibalem: quot libras in duce summo
Invenies? liic est, quem non capit Africa Mauro
Percussa Oceano⁷ Niloque admota tepenti,

Rursus ad lEtliiopum populos, altosque elephantos,
Additur imperiis Hispania : Pyrenaeum

Transsilit. Opposuit natura Alpemque nivemque:
Diducit scopulos, et montem rumpit aceto.

Jam tenet Italiam: tamen ultra pergere tendit.
Actum, inquit, nihil est, nisi Poeno milite portas
Frangimus, et media vexillum pono Subura.

O qualis facies, et quali digna tabella,

115

120

125

130

135

140

145

150

155

