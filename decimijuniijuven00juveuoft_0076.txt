68 D. :CNH JUVENALIS

Tres habet han-edes. Libet exspectare, quis aegram

Et claudentem oculos gallinam impendat amico

Tam sterili. Verum haec nimia est impensa: coturnix

Nulla unquam pro patre cadet. Sentire calorem

Si coepit locuples Gallita, et Paccius, orbi,

Legitime fixis vestitur tota tabellis

Porticus : exsistunt, qui promittant hecatomben,

Quatenus hic non sunt nec venales elephanti,

Nec Latio, aut usquam nostro sub sidere talis

Bellua concipitur; sed furva gente petita

Arboribus Rutulis et Turni pascitur agro,

Caesaris armentum, nulli servire paratum

Privato : siquidem Tyrio parere solebant

Hannibali, et nostris ducibus, regique Molosso,

Horum majores, ac dorso forre cohortes,

Partem aliquam belli, et euntem in proelia turrim.

Nulla igitur mora per Novium, mora nulla per Histrum

Pacuvium, quin illud ebur ducatur ad aras,

Et cadat ante lares Gallitae, victima sola

Tantis digna deis, et captatoribus horum.

Alter enim, si concedas mactare, vovebit

De grege servorum magna aut pulcherrima quaeque

Corpora3 vel pueris et frontibus ancillarum

Imponet vittas ; et, si qua est nubilis illi

Iphigenia do‘mi, dabit hanc altaribus; etsi

Non sperat tragicae furtiva piacula cervae.

Laudo meum civem, nec comparo testamento

Mille rates: nam, si Libitinam evaserit aeger,

Delebit tabulas, inclusus carcere nassae,

Post meritum sane mirandum, atque omnia soli

Forsan Pacuvio breviter dabit. Ille superbus

Incedet victis rivalibus. Ergo vides, quitm

Grande operte pretium saciat jugulata Mycenis.
Vivat Pacuvius, quaeso, vel Nestora toturn:

Possideat, quantum rapuit Nero: montibus aurum

Exaequet3 nec amet quenquam, nec ametur ab ullo!

95

100

105

110

115

120

125

