18 D. JUN11 wrm-Ans

Nec melior vultu, quamvis ignobilis, ibat

Rubrius, ossensae veteris reus atque tacendae,

Et tamen improbior satiram scribente cinaedo. 105
Montani quoque venter adest abdomine tardus;

Et matutino sudans Crispinus amomo,

Quantum vix redolent duo funera3 saevior illo

Pompeius tenui jugulos aperire susurro;

Et, qui vulturibus servabat viscera Dacis, 110
Fuscus, marmorea meditatus proelia ¹villa,

Et cum mortifero prudens Veiento Catullo,

Qui nunquam visae flagrabat amore puellae‚

Grande et conspicuum nostro quoque tempore monstrum l
Caecus adulator, dirusque a ponte satelles, 115
Dignus Aricinos qui mendicaret ad axeS‚

Blandaque dex-exre jactaret basia rhedae.

Nemo magis rhombum stupuit : nam plurima dixit

In laevam conversus ; at illi dextra jacebat

Bellua : sic pugnas Cilicis laudabat, et ictus, 120
Et pegma, et pueros inde ad velaria raptos.

Non cedit Veiento : sed, ut fanaticus, oestro

Percussus, Bellona, tuo divinat, et, Ingens

Omen habes, inquit, magni clarique triumphi:

Regem aliquem capieS, aut de temone Britanno 125
Excidet Arviragus : peregrina est bellua: cernis

Erectas in terga sudes? Hoc defuit unum

Fabricio, patriam ut rhombi memoraret, et annos.

Quidnam igitur censes ἲ conciditur ἶ Absit ab illo

Dedecus hoc, Montanus ait: testa alta paretur, 130
Quae tenui muro spatiosum colligat orbem.

Debetur magnus patina} subitusque Prometheus.

Argillam atque rotam citius properate3 sed ex hoc

Tempore jam, Caesar, figuli tua castra sequantur.

Vicit digna viro sententia. Noverat ille 135
Luxuriam imperii veterem, noctesque Neronis

Jam medias, aliamque firmem, quum pulmo Falerno

Arderet. Nulli major suit usus edendi

Tempestate mea. Circeis nata forent, an

Lucrinum ad saxum, Rutupinove edita fundo 140
Ostrea, callebat primo deprendere morsu;

Et semel adspecti littus dicebat echini.

Surgitur, ei misso proceres exire jubentur

Consilio, quos Albanam dux magnus in arcem

Traxerat attonitos, et festinare coactos, 145
Tanquam de Cattis aliquid torvisque Sygambris

