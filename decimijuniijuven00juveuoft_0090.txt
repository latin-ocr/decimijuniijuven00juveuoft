32 D. JUN11 JUVENALis

Quod Tagus, et rutila volvit Pactolus arena,
Frigida sufficient velantes inguina panni,
Exiguusque cibus, mersa rate naufragus assem
Dum rogat, et picta se tempestate tuetur.
Tantis parta malis cura majore metuque
Servantur. Misera est magni custodia census.
Dispositis praedives hamis vigilare cohortem
Servorum noctu Licinus jubet, attonitus pro
Electro, signisque suis, Phrygiaque columna,
Atque ebore, et lata testudine. Dolia nudi
Non ardent Cynici: si fregeris, altera fiet
Cras doinus, aut eadem plumbo commissa manebit.
Sensit Alexander, testa quum vidit in illa
Magnum habitatorem, quanto felicior hic, qui
Nil cuperet, quarn qui totum sibi posceret orbem,
Passurus gestis aequanda pericula rebus.
Nullum numen habes, si sit prudentia ε nos te,
Nos facimus, Fortuna, Deam. Mensura tamen quae
Sufficiat census, si quis me consulat, edam :
In quantum sitis atque fames et frigora poscunt,
Quantum, Epicure, tibi parvis suffecit in hortis,
Quantum Socratici ceperunt ante penates,
Nunquam aliud Natura, aliud Sapientia dicit
Acribus exemplis videor te claudere. Misce
Ergo aliquid nostris de moribus: effice summam,
Bis septem ordinibus quam lex dignatur Othonis.
Haec quoque si rugam trahit, extenditque labellum;
Sume duos Equites, fac tertia quadringenta.
Si nonduin implevi gremium, si panditur ultra:
Nec Croesi fortuna unquam nec Persica regna
Sufficient animo, nec ‹livitiae Narcissi,
Indulsit Caesar cui Claudius omnia, cujus
Paruit imperiis, uxorem occidere jussus.

SATIRA XV.

QUIS nescit, Volusi Bithynice, qualia demens
AEgyptus portenta eolat? Crocodilon adorat
Pars haec: illa pavet saturam serpentibus ibin.
Effigies sacri nitet aurea cercopitheci,

Dimidio magicae resonant ubi Memnone chordae,
Atque yetus Thebe centurn jacet obruta portis.

300

305

310

“ 315

320

330

