72 D. JUNII JUVENALIS

Vel potius, quantum Gradivus Homericus: Audis,
Jupiter, haec, nec labra moves, quum mittere vocem
Debueras, vel marmoreus, vel aeneus? auteur
In carbone tuo charta pia thura soluta
Ponimus, et sectum vituli jecur, albaque porci
Omenta'? Ut video, nullum discrimen habendum est
Effigies inter vestras, statuamque Vagelli.

Accipe, quae contra valeat solatia ferre,
Et qui nec Cynicos nec Stoi'ca dogmata legit
A Cynicis tunica distantia, non Epicurum
Suspicit exigui Iaetum plantaribus horti.
curentur dubii medicis majoribus aegri3
Tu venam vel discipulo committe Philippi.
Si nullum in terris tam detestabile sactum
Ostendis, taceoÍ¾ nec pugnis caedere pectus
Te veto, nec plana faciem contundere palma,
Quandoquidem accepto claudenda est janua damno,
Et majore domus gemitu, majore tumultu
Planguntur nummi, quam funera. Nemo dolorem
Fingit in hoc casu, vestem deducere summam
Contentus, vexare oculos humore coacto.
Ploratur lacrymis amissa pecunia veris.
Sed si cuncta vides simili fora plena querela,
Si, decies lectis diversa parte tabellis,
Vana supervacui dicunt chirographa ligni,
Arguit ipsorum quos littera, gemmaque princeps
Sardo'nychus, loculis quae custoditur eburnis 2
Ten', O delicias! extra communia censes
Ponendum? Qui tu gallinae filius albae,
Nos viles pulli nati infelicibus ovis?
Rem pateris modicam, et mediocri bile serendam,
Si flectas oculos majora ad crimina. Confer
Conductum latronem, incendia sulphure coepta
Atque dolo, primos quum janua colligit ignes3
Confer et hos, veteris qui tollunt grandia templi
Pocula adorandae rubiginis, et populorum
Dona, vel antiquo positas a rege coronas.
Haec ibi si non sunt, minor exstat sacrilegus, qui
Radat inaurati femur Herculis, et faciem ipsam
Neptuni3 qui bracteolam de Castore ducat.
An dubitet, solitus totum conflare Tonantem?
Confer et artifices, mercatoremque veneni,
Et deducendum corio bovis in mare, cum quo
Clauditur adversis innoxia simia fatis.

120

125

130

135

140

145

150

