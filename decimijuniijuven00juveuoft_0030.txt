22 D. JUNn JUVENALIS

Saltantem specteS, et chironomonta volanti
cultello, donec peragat dictata magistri
Omnia: nec minimo sane discrimine refert,
Quo gestu leporeS‚ et quo gallina secetur.
Duceris planta, velut ictus ab Hercule Cacus,
Et ponere foris, si quid tentaveris unquam

Hiscere, tanquam habeas tria nomina. Quando propinat

Virro tibi, sumitque tuis contacta labellis

Pocula? quis vestrum temerarius usque adeo, quis

Perditus‚ ut dicat regi, Bibe? Plurima sunt, quae

Non audent homines pertusa dicere laena.
Quadringenta tibi si quis deus, aut similis dis,

Et melior fatis donaret3 homuncio, quantus

Ex nihilo fieres, quantus Virronis amicus ἔ

Da Trebio : pone ad Trebium! Vis, frater, ab ipsis

Ilibus? O nummi, vobis hunc praestat honorem,

Vos estis fratres. Dominus tamen et domini rex

Si vis tu fieri, nullus tibi parvulus aula

Luserit AEneas‚ nec filia dulcior illo.

Jucundum et carum sterilis facit uxor amicum.

Sed tua nunc Mycale pariat licet, et pueros tres

In gremium patris fundat simul : ipse loquaci

Gaudebit nido; viridem thoraca jubebit

Afferri, minimasque nuces, assemque rogatum,

Ad mensam quoties parasitus venerit infans.
Vilibus ancipites fungi ponentur amicis,

Boletus do1nin03 sed qualem Claudius edit

Ante illum uxoris, post quern nil amplius edit.
Virro sibi et reliquis Virronibus illa jubebit

Poma dari, quorum solo pascaris odore;

Qualia perpetuus Phaeacum autumnus habebat,

Credere quae pos sis subrepta sororibus Afris.

Tu scabie frueris mali, quod in aggere rodit,

Qui tegitur parma et galea, metuensque flagelli

Discit ab hirsuta jaculum torquere capella.
Forsitan impensae Virronem parcere credas.

Hoc agit, ut doleas: nam quse comoedia, mimus

Quis melior ploranteg oula. ⁷ Ergo onmia fiunt,

Si nescis, ut per lacrymas effundere bilem .

Cogaris, pressoque din stridere molari.

Tu tibi liber homo et regis conviva videris :

Captum te nidore sure putat ille culinae :

Nec male conjectat. Quis enirn tam nudus, ut illum

Bis ferat, Etruscum puero si contigit aurum

125

130

135

140

145

150

155

160

