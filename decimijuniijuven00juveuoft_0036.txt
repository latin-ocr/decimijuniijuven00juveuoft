‘28 Ῐ). JL'Nu JUVENALIS

Labente officio, crudis donanda; nec illud,
Quod prima pro nocte datur, quum lance beata
Dacicus, et scripto radiat Germanicus auro.

Si tibi simplicitas uxoria, deditus uni

Est animus; submitte caput cervice parata
Ferre' jugum: nullam invenies, quae parcat amanti.
Ardeat ipsa licet, tormentis gaudet amantis

Et spoliis. Igitur longe minus utilis illi

Uxor, quisquis erit bonus optandusque maritus.
Nil unquam invita donabis conjuge : vendes
Hac obstante nihil : nihil, haec si nolet, emetur.
Haec dabit affectus 2 ille excludetur amicus

Jam senior, cujus barbam tua janua vidit.
Testandi quum sit lenonibus atque lanistis
Libertas, et juris idem contingat arenae ;

Non unus tibi rivalis dictabitur liaeres.

Pone crucem servo. Meruit quo crimine servus

Supplicium? quis testis adest? quis detulit? Audi,
Nulla unquam de morte hominis cunctatio longa est.

O demens, ita servus homo est? nil fecerit, esto:
Hoc volo, sic jubeo, sit pro ratione voluntas.

Imperat ergo viro; sed mox haec regna relinquit,
Permutatque domos, et flammea conterit ε inde
Advolat, et spreti repetit vestigia lecti.

Ornatas paulo ante fores, pendentia linquit

Vela domim, et adhuc virides in limine ramos.

Sic crescit numerus ; sic fiunt octo mariti

Quinque per autumnos : titulo res digna sepulcri.
Desperanda tibi salva concordia socru.

Illa docet spoliis nudi gaudere mariti3

Illa docet, missis a corruptore tabellis,

Nil rude nec simplex rescribere: decipit illa

Custodes, aut aere domat : tunc corpore sano

Advocat Archigenen, onerosaque pallia jactat.

Abditus interea latet et secretus adulter. -—

Scilicet exspectem, ut tradat mater honestos

Atque alios mores, quam quos habet? utile porro

Filiolam turpi vetulae producere turpem.

Nulla fere causa est, in qua non foemina litem
Mov erit. Accusat Manilia, si rea non est.
Componunt ipsae per se, forinantque libellos,
Principium atque locos Celso, dictare paratae.

Endromidas Tyrias, et soemineum ceroma
Quis nescit? vel quis non vidit vulnera pali?

160

165

170

175

180

185

190

195

