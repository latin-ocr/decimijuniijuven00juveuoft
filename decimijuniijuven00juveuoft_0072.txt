64 D. JUNH JUVL‘NALIS

Tempora viderunt; hos lignum stabat in usus,

Annosam si forte nucem dejecerat Eurus.

At nunc divitibus coenandi nulla voluptaS, 120
Nil rhombus, nil dama sapit: putere videntur

Unguenta atque rosae, latos nisi sustinet orbes

Grande ebur, et magno sublimis pardus hiatu,

Dentibus ex illis, quos mittit porta SyeneS,

Et Mauri celeres, et Mauro obscurior Indus, 125
Et quos deposuit Nabataeo bellua saltu,

Jam nimios, capitique graves Hinc surgit orexis‚

Hinc stomacho bilis: nam pes argenteus illis,

Annulus in digito quod ferreus. Ergo superbum

Convivam caveo, qui me sibi comparat, et res 130
Despicit exiguas. Adeo nulla uncia nobis

Est eboris, nec tessellae, nec calculus ex hac

Materia : quin ipsa manubria cultellorum

Ossea. Non tamen his ulla unquam opsonia fiunt
Rancidula, aut ideo pejor gallina secatur. 135
Sed nec structor erit, cui cedere debeat omnis

Pergula, discipulus Trypheri doctoris, apud quem

Sumine cum magno lepUS‚ atque aper, et pygargus,

Et Scythicae volucres, et phoenicopterus ingens,

Et Gaetulus oryx, hebeti lautissima ferro 140
Caeditur, et tota sonat ulmea coena Subura.

Nec frustum capreae subducere, nec latus Asrae

Novit avis noster tirunculus, ac rudis omni

Tempore, et exigua: furtis imbutus ofellae.

Plebeios calices, et paucis assibus emptos 145
Porriget incultus puer, atque a frigore tutus:

Non Phryx, aut Lycius, non a mangone petitus

Quisquam erit, et magno. Quum posceS‚ posce Latine.

Idem habitus cunctis, tonsi, rectique capilli,

Atque hodie tantum propter conxivia pexi.150
Pastoris duri hic est filius, ille bubulci.

Suspirat longo non visam tempore matrem,

Et casulam et notos tristis desiderat haedos,

Ingenui vultus puer, ingenuique pudoris,

Quales esse decet, quos ardens purpura vestit. — 155
Hic tibi vina dabit, diffusa 111 montibus illis,

A quibus ipse venit, quorum sub vertice lusit:

Namque una atque eadem est vini patria atque ministri. —-
“lon capit has nugas humilis domuc. Audiat ille

Testarum crepitus cum verbis, nudum olido stans 160
Fornice mancipium quibus abstinet; ille fruatur

