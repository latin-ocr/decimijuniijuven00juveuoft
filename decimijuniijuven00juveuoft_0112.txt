104 · Α. PERSII FLACCI

Tun' mare transsssias'! tibi, torta cannabe fulto,

Coena sit in transtro? Veientanumque rubellum

Exhalet vapida laesum pice fissilis obba?

Quid petis? ut nummi, quos hie quincunce modesto
Nutrieras, pergant avidos sudare deunces? 150
Indulge genio, carpamus dulcia: nostrum est,

Quod vivis : cinis et manes et fabula fies.

Vive memor leti: fugit hora: hoc, quod loquor, inde est.

En quid agis? duplici in diversum scinderis hamo :
Hunccine an hunc sequeris? subeas alternus oportet 155
Ancipiti obsequio dominos ; alternus oberres.

Nec tu, quum obstiteris semel, instantique negaris

Parere imperio, Rnpi jarn vincula, dicas.

Nam et luctata canis nodum abripit: attamen illi,

Quum fugit, a collo trahitur pars longa catenae. 160

Dave, cito, hoc credas jubeo, finire dolores
praeteritos meditor : (crudum Chaerestratus unguem
Abrodens ait haec.) an siccis dedecus obstem
Cognatis? an rem patriam rumore sinistro
Limen ad obscoenum frangam, dum Chrysidis udas 165
Ebrius ante fores exstinctacum sace canto?
⁴ Euge, puer, sapias : dis depellentibus agnam
percute! Sed censen', plorabit, Dave, relicta?

‘ Nugaris : solea puer objurgabere rubra.

Ne trepidare velis, atque arctos rodere casses. 70
Nunc serus et violens z at, si vocet, haud mora, dicas,
Quidnam igitur faciam? ne nnnc, quum accersor, et ultro
Supplicat‚ accedam ’ἶ si totus et integer illinc

Eximas, ne nunc.' Hic, hic, quem quaerimus, hic est:

Non in festuca, lictor quarn jactat ineptus. 175
Jus habet ille sui palpo, quem ducit hiantem

Cretata ambitio? Vigila, et cicer ingere large

Rixanti populo, nostra ut Floralia possint

Aprici meminisse senes. Quid pulcllrius2—At quum
Herodis venere dios, uncteique fenestra 180
Dispositae pinguem nebulam vomuere lucernae,

Portantes violas, rubrumque amplexa catinum

Cauda natat thynni, tumet alba fidelia vino:

Labra moves tacitus, recutitaque sabbata palles.

Tunc nigri lemures, ovoque pericula rupto : 185
Hinc grandes Galli, et cum sistro lusca sacerdos,

Incussere deos inflantes corpora, si non

Praedictum ter mane caput gustaveris alli.

