70 D. JUNII JUVENALIS

Quaesitum, et partos gladio vel pyxide nummos 'l
Rari quippe boni: numerus vix est totidem, quot
Thebarum pottae, vel divitis ostia Nili.

Nona aetas agitur, pejoraque saecula ferri
TemporibuS, quorum sceleri non invenit ipsa
Nomen et a nullo posuit natura metallo.

Nos hominum divumque fidem clamore cicmus,
Quanto Faesidium laudat vocalis agentem
Sportula. Dic, senior, bulla dignissime, neseis,
Quas habeat Veneres aliena pecunia? nescis,
Quem tua simplicitas risum vulgo moveat, quum
Exigis a quoquam, ne pejeret, et putet ullis

Esse aliquod numen templis, araeque rubenti?
Quondam hoc indigena} vivebant more, prius quam
Sumeret a restem posito diademate falcem
Saturnus ἐξήψω tunc, quum virguncula Juno,
Et privatus adhuc Idaeis Jupiter antris

Nulla super nubes convivia coelicolarum,

Nec puer Iliacus, formosa nec Herculis uxor

Ad cyathos, et jam siccato nectare tergens
Brachia Vulcanus Liparaea nigra taberna.
Prandebat sibi quisque deus, nec turba deorum
Talis, ut est hodie, contentaque sidera paucis
Numinibus miserum urguebant Atlanta minori
Pondere. Nondum aliquis sortitus triste profundi
Imperium, aut Sicula torvus cum conjuge Pluton.
Nec rota, nec Furiae, nec saxum, aut vulturis atri
Poena ; sed infernis hilares sine regibus umbrae.
Improbitas illo suit admirabilis aevo.

Credebant hoc grande nefas, et morte piandum,
Si juvenis vetulo non adsurrexerat et si

Barbato cuicunque puer, licet ipse videret

Plura domi fraga, et majores glandis acervos.
Tam venerabile erat praecedere quatuor annis,
Primaque par adeo sacrae lanugo seneetae !
Nune, si depositum non infitietur amicus,

Si reddat veterem cum tota aerugine follem,
Prodigiosa fides, et Tuscis digna libellis,
Quaeque coronata lustrari debeat agna.
Egregium sanctumque virum si cerno, bimembr
Hoc monstrum puero, aut miranti sub aratro
Piscibus inventis, et foetae comparo mulce,
Sollicitus, tanquam lapides effuderit imber,
Exainenve apium longa consederit uva

30

40

45

50

60

65

