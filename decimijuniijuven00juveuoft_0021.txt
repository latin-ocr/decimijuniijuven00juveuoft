SATIRA 111.

Perdidit infelix totum nihil : ultimus autem
AErumnae cumulus, quod nudum, et frusta rogantem
Nemo cibo, nemo hospitio, tectoque juvabit.

Si magna Asturii cecidit domus: horrida mater,
Pullati proceres, differt vadimonia praetor. ”
Tunc gemimus casus Urbis, tunc odimus ignem.
Ardet adhuc, et jam accurrit, qui marmora donet,
Conferat impensas. Hic nuda et candida signa,
Hic aliquid praeclarum Euphranoris et Polycleti,
Haee Asianorum vetera ornamenta deorum,

Hic libros dabit, et forulos mediamque Minervam,
Hic modium argenti. Meliora ac plura reponit
Persicus orborum lautissimus et merito jam
Suspectus, tanquam ipse suas incenderit aedes.

Si potes avelli Circensibus, optima Sorae,

Aut Fabrateriae domus, aut Frusinone paratur,
Quanti nunc tenebras unum conducis in annum.
Hortulus hic, puteusque. brevis, nec reste movendus,
In tenues plantas facili diffunditur haustu.

Vive bidentis amans, et culti villicus horti3

Unde epulum possis centum dare Pythagoreis.

Est aliquid, quocunque loco, quocunque recessu,
Unius sese dominum fecisse lacertae.

Plurimus hic aeger moritur vigilando : sed illum
Languorem peperit cibus imperfectus, et haerens
Ardenti stomacho. Nam quse meritoria somnum
Admittunt? Magnis opibus dormitur in Urbe:
Inde caput morbi. Rhedarum transitus arcto
Vicorum in flexu‚et stantis convicia mandrae
Eripient somnum Druso, vitulisque marinis.

Si vocat officium, turba cedente vehetur

Dives, et ingenti curret super ora Liburno,
Atque obiter leget, aut scribet, vel dormiet intus 3
Namque facit somnum clausa lectica fenestra
Ante tamen veniet : nobis properantibus obstat

Unda prior : magno populus premit agmine lumbos, ῃ

Qui sequitur. Ferit hic cubito, ferit assere duro
Alter; at hic tignum capiti incutit, ille metretam.
Pinguia crura luto, planta mox undique magna
Calcor, et in digito clavus mihi militis lueret.
Nonne vides, quanto celebretur sportula sumo?
Centum convivae : sequitur sua quemque culina.
Corbulo vix ferret tot vasa ingentia, tot res

Impositas capiti, quas recto vertice portat
c)

Μ

13

195

200

205

210

215

220

225

230

