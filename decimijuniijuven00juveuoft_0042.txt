R! D. JUNII JL'VENALIS

Magnaque debetur violato poena cadurco.
Et movisse caput visa est argentea serpens:
Illius lacrymae meditataque murmura praestant,
Ut veniam culnae non abnuat, ansere magno
Scilicet et tenui popano corrliptus, Osiris
Quum dedit ille locum; cophino foenoque relicto,
Arcanam Judaea tremens mendicat in aurem,
Interpres legum Solymarum, et magna sacerdos
Arboris, ac summi fida internuntia coeli.
Implet et illa manum, sed parcius: aere minuto
Qualiaeunque voles Judaei somnia vendunt.
Spondet amatorem tenerum, vel divitis orbi
Testamentum ingens, calidae pulmone columbae
Tractato, Armenius vel Commagenus haruspex;
Pectora pullorum rimatur et exta catelli,
Interdum et pueri: faciet, quod deferat ipse.
Chaldaeis sed major erit fiducia: quidquid
Dixerit Astrologus‚ credent a fonte relatum
Hammonis3 quoniam Delphis oracula cessant,
Et genus humanum damnat caligo futuri.
Praecipuus tamen est horum, qui saepius eksul,
Cujus amicitia, conducendaque tabella ’
Magnus civis obit, et formidatus Othoni.
Inde fides arti, sonuit si dextera ferro
Laevaque, si longo castrorum in carcere mansit.
Nemo mathematicus genium indemnatus habebit:
Sed qui paene perit, cui vix in Cyclada mitti
Contigit, et parva tandem caruisse Seripho.
Consulit ictericae lento de funere matris,
Ante tamen de te, Tanaquil tua: quando sororem
Efferat, et patruos ; an sit victurus adulter
Post ipsam 'f quid enim majus dare numina possunt?
Haec tamen ignorat quid sidus triste minetur
Saturni, quo laeta Venus se proferat astro,
Qui mensis damnis, quae dentur tempora lucro.
Illius occursus etiam vitare memento,
In cujus manibus, ceu pinguia succina, tritas
Cernis ephemeridas ; quae nullum consulit, et jam
Consulitur ε quae, castra viro patriamque petente,
Non ibit pariter, numeris revocata Thrasylli.
Ad primum lapidem vectari quum placet, hora
Sumitur ex libro: si prurit frictus ocelli
Angulus, inspecta genesi collyria poscit.
AEgra licet jaceat, capiendo nulla videtur

425

430

435

440

450

455

460

