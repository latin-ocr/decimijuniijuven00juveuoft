smum v. 19

Dicturus, tanquam et diversis partibus orbis
Anxia praecipiti venisset epistola pinna.
Atque utinam his potius nugis tota ille dedisset
Tempora saevitiae, claras quibus abstulit Urbi, 150
[ilustresque animas impune, et vindice nullo !
Sed periit, postquam cerdonibus esse timendus
Coeperat : hoc nocuit Lamiarum caede madenti.

SATIRA V.

S1 te propositi nondum pudet, atque eadem est mens,
Ut bona summa putes, aliena vivere quadra ;
Si potes illa pati, quae nec Sarmentus iniquas
Caesaris ad mensas, nec vilis Galba tulisset:
Quamvis jurato metuam tibi credere testi.
Ventre nibil novi frugalius Hoc tamen ipsum
Defecisse puta, quod inani sufficit alvo ;
Nulla crepido vacat? nusquam pons, et tegetis pars
Dimidia brevior? Tantine injuria coenae‘?
Tam jejuna fames, quum pol sit honestius illic 10
Et tremere, et sordes farris mordere canini?

Primo fige loco, quod tu discumbere jussus
Mercedem solidam veterum capis officiorum.
Fructus amicitiae magnae cibus : imputat hunc reX‚
Et, quamvis rarum, tamen imputat. Ergo duos post 15
Si libuit menses neglectum adhibere clientem,
Tertia ne vacuo cessaret culcita lecto ;
Una simus, ait. Votorum summa! Quid ultra
Quaeris? Habet Trebius, propter quod rumpere somnum
Debeat, et ligulas dimittere, sollicitus, ne 20
Tota salutatrix jam turba peregerit orbem
Sideribus dubiis, aut illo tempore, quo se
Frigida circumagunt pigri sarraca Bootae.
Qualis coena tamen? Vinum, quod succida nolit
Lana pati : de conviva Corybanta videbis. 25
Jurgia proludunt; sed mox et pocula torqu‘ s
Saucius, et rubra deterges vulnera mappa,
Inter vos quoties libertorumque cohortem
Pugna Saguntina servet commissa lagena.
Ipse capillato diffusum consule potat, 30
Calcatamque tenet bejllis socialibus uvam,
Cardiaco nunquam cyathum missurus amico.

