SATIRA 1v.

Excutit e manibus: dentes crepuere retecti:
Uncta cadunt laxis tunc pulmentaria labris.
Hinc tuba, candelae : tandemque beatulus alto
Compositus lecto, crassisque lutatus amomis,
[n portam rigidos calces extendit: at illum
Hesterni capite induto subiere Quirites.

‘Tange miser venaS, et pone in pectore dextram ;
Nil calet hic: summosque pedes attinge manusque:
Non frigent! Visa est si forte pecunia, sive
Candida vicini subrisit molle. puella,

Cor tibi rite salit? Positum est algente camino
Durum olus, et populi cribro decussa farina :
Tentemus fauces: tenero latet ulcus in ore
Putre,‘quod haud deceat plebeia radere beta.
Alges, quum excussit membris tremor albus aristas :
Nunc face supposita fervescit sanguis, et ira
Scintillam oculi; dicisque facisque, quod ipse,

Non sani esse hominis, non sanus juret Orestes.

 

SATIRA IV.

REM populi tractas? (barbatum haeo crede magistrum
Dicere, sorbitio tollit quem dira cicutae z)
Quo fretus? dic hoc, magni pupille Pericli.
Scilicet ingenium et rerum prudentia velox
Ante pilos venit: dicenda tacendaque calles.
Ergo ubi commota fervet plebecula bile,
Fert animus calidae fecisse silentia turbae
Majestate mansis. Quid deinde loquere ’ἲ Quirites,
Hoc, puta, non justum est: illud male: rectius illud.
Scis etenim justum gemina suspendere lance
Ancipitis librae: rectum discernis, ubi inter
Curva subit, vel quum fallit pede regula varo:
Et potis es nigrum vitio praefigere Theta-
Quin tu igitur, summa nequicquam pelle decorus,
Ante diem blando caudam jactare popello
Desinis, Anticyras melior sorbere meracas.
Quae tibi summa boni est'? uncta vixisse patella
Semper, et assiduo curata cuticula sole.
Exspecta: haud aliud respondeat haec anus: Ι nunc;
Dinomaches ego sum, suffla: sum candidus : Esto :
Dum ne deterius sapiat pannucea Baucis,

99

105

111}

10
15

20

