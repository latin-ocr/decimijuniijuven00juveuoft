SATIRA V.

Coniuge, per montem adversum, gelidasque cucurri
Esquilias, fremeret szeva quum grandine vernus
Jupiter, et multo stillaret paenula nimbo !
Adspice, quam longo distendat pectore lancem,
Quae fertur domino, squilla, et quibus undique septa
Asparagis‚ qua despiciat convivia cauda,
Quum venit excelsi manibus sublata ministri.
Sed tibi dimidio constrictus cammarus ovo
Ponitur, exigua feralis coena patella.
Ipse Venafrano piscem perfundit : at hic, qui
Pallidus affertur misero tibi caulis, olebit
Laternam. Illud enim vestris datur alveolis, quod
Canna Micipsarum prora subvexit acutam
Propter quod Romae cum Bocchare nemo lavatur,
Quod tutos etiam facit a serpentibus Afros.
Mullus erit domino, quem misit Corsica, vel quem
Tauromenitanae rupes, quando omne peractum est
Etjam defecit nostrum mare, dum gula saevit,
Retibus assiduis penitus scrutante macello
Proxima, nec patimur Tyrrhenum crescere piscem.
Instruit ergo focum provincia: sumitur illinc
Quod captator emat Lenas‚ Aurelia vendat.
Virroni muraena datur, quae maxima venit
Gurgite de Siculo : nam, dum se continet Auster,
Dum sedet et siccat madidas in carcere pennas,
Contemnunt mediam temeraria lina Charybdim.
Vos anguilla manet longae cognata colubrae,
Aut glacie adspersus maculis Tiberinus, et ipse
Vernula riparum pinguis torrente cloaca,
Et solitus mediae cryptam penetrare Suburae.
Ipsi pauca velim, facilem si praebeat aurem.
Nemo petit, modicis quae mittebantur amicis
A Seneca, quae Piso bonus, qua} Cotta solebat
Largiri3 namque et titulis et fascibus olim
Major habebatur donandi gloria: solum
poscimus, ut coenes civiliter. Hoc face, et esto,
Esto, ut nunc multi, dives tibi, pauper amicis.
Anseris ante ipsum magni jecur, anseribus par
Altilis, et flavi dignus ferro Meleagri
Fumat aper ; post hunc tradentur tubera, si ver
Tunc erit, et sacient optata tonitrua coenas
Majores. Tibi habe frumentum, Alledius inquit,
Ο Libye ; disjunge boves, dum tubera mittas!
Struvtorem interea, ne qua indignatio desit,

21

80

85

90

95

100

105

110

’115

120

