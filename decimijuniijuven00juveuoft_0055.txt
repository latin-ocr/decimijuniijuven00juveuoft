SATiRA vlit.

Permixtum nautis, et furibus, ac fugitivis,

Inter carnifices, et fabros sandapilarum,

Et resupinati cessantia tympana Galli.

A‘Equa ibi libertas, communia pocula, lectus
Non alius cuiquam, nec mensa remotior ulli.
Quid facias talem sortitus, Pontice, servum?
Nempe in Lucanos, aut Tusca ergastula mittas.
At vos, Trojugenze‚ vobis ignoscitis, et, quae
Turpia cerdoni, Volesos Brutumque decebunt.
Quid, si nunquam adeo foedis adeoque pudendis
Utiniur exemplis, ut non pejora supersint?
Consumptis opibus vocem, Damasippo, locasti
Sipario, clamosum ageres ut Phasma Catulli.
Laureolum velox etiam bene Lentulus egit,
Judice me, dignus vera cruce. Nec tamen ipsi
Ignoscas populo 3 populi frons durior liujus,
Qui sedet, et spectat triscurria patriciorum,
Planipedes audit Fabios, ridere potest qui
Mamercorum alapas. Quanti sua funera vendant,
Quid refert? vendunt nullo cogente Nerone,
Nec dubitant celsi praetoris vendere ludis.

Finge tamen gladios inde, atque hinc pulpita pone t >

Quid satius? Mortem sic quisquam exhorruit, ut sit

Zelotypus Thymele& stupidi collega Corinthi?

Res haud mira tamen, citharoedo Principe, mimus

Nobilis. Haec ultra, quid erit nisi ludus? Et illud

Dedecus Urbis habes : nec mirmillonis in armis,

Nec clypeo Gracchum pugnantem, aut falce supina ;

(Damnat enim tales habitus3 sed damnat, et odit)

Nec galea stentem abscondit: movet ecce tridentem,

Postquam librata pendentia retia dextra

Nequidquam effudit, nudum ad spectacula vultum

Erigit, et tota fugit agnoscendus arena.

Credamus tumere, de faucibus aurea quum se

Porrigat, et longo jactetur spira galero.

Ergo ignominiam graviorem pertulit omni

Vulnere, cum Graccho jussus pugnare secutor.
Libera si dentur populo suffragia, quis tam

PerdituS, ut dubitet Senecam praeferre Neroni;

Cujus supplicio non debuit una parari

Simia, nec serpens unus, nec culeus unus?

Par Agamemnonidae crimen; sed causa facit rem

Dissimilem. Quippe ille, deis auctoribus, ultor

Patris erat caesi media inter pocula; sed nec

180

185

190

195

200

205

210

215

