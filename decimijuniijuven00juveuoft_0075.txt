SATfflA XII.

Sed vitio caeci propter patrimonia vivunt.
Jactatur rerum utilium pars maxima: sed nec
Damna levant. Tunc, adversis urgentibus, illuc
Recidit, ut malum ferro submitteret, ac se
Explicat angustum. Discriminis ultima quando
Praesidia afferimus, navem factura-minorem.
I nunc, et ventis animam committe, dolato
Confisus ligno, digitis a morte remotus
Quatuor, aut septem, si sit latissima taeda!
Mox cum reticulis, et pane, et ventre lagenae,
Adspice sumendas in tempestate secures.
Sed postquam jacuit planum mare, tempora postquam
Prospera vectoris, fatumque valentius Euro
Et pelago, postquam Parcae meliora benigna
Pensa manu ducunt hilares, et staminis albi
Lanificae, modica nec multum fortior aura
Ventus adest : inopi miserabilis arte cucurrit
Vestibus extentis, et, quod superaverat unum,
Velo prora. suo. Jam deficientibus Austris,
Spes vitae cum sole redit: tum gratus Iulo,
Atque novercali sedes praelata Lavino,
Conspicitur sublimis apex, cui candida nomen
Scrofa dedit, laetis Phrygibus mirabile sumen,
Et nunquam visis triginta clara mamillis,
Tandem intrat positas inclusa per aequora moles,
Tyrrhenamque Pharon, porrectaque brachia rursum,
Quae pelago occurrunt medio, longeque relinquunt
Italiam. Non sic igitur mirabere portus,
Quos natura dedit. Sed trunca puppe magister
Interiora petit Baianae pervia cymbae
Tuti stagna sinus. Gaudent ibi vertice raso
Garrula securi narrare pericula nautae.
Ite igitur, pueri, linguis animisque faventes,
Sertaque delubris et farra imponite cultris,
Ac molles ornate socos glebamque virentem:
J arn sequar, et sacro, quod praestat, rite peracto,
Inde domum repetam, graciles ubiqarva coronas
Accipiunt fragili simulacra nitentia cera.
Hie nostrum placabo Jovem, laribusque paternis
Thura dabo, atque omnes violae jactabo colores.
Cuncta nitent: longos erexit janua ramoS,
Et matutinis operatur festa lucernis.

Nec suspecta tibi sint haec, Corvine. Catullus,
Pro cujus reditu tot pono altaria, parvos

67

50

60

65

70

75

