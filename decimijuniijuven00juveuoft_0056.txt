¹18 D. JUNH JUVLNAUS

Electrae jugulo se polluit, aut Spartani

Sanguine conjugii, nullis aconita propinquis
Miscuit, in scena nunquam cantavit Orestes.
Troica non scripsit. Quid enim Verginius armis
Debuit ulcisci magis, aut cum Vindice Galba?
Quid Nero tam saeva crudaque tyrannide fecit?

Haec opera, atque hae sunt generosi Principis artes,

Gaudentis foedo peregrina ad pulpita saltu

Pros timi, Graiaeque apium. meruisse coronae.

Μ. ajorum effigies habeant insignia vocis:

Ante pedes Domiti longum tu pone Thyestae
Syrma vel Antigonoe‚ seu personam MenalippeS‚
Et de marmoreo citharam suspende colosso.
Quid, Catilina, tuis natalibus, atque Cethegi,
Inveniet quisquam sublimius? Arma tamen vos
Nocturna et flammas domibus templisque parzistis,
Ut Bracatorum pueri, Senonumque minores,
Ausi, quod liceat tunica punire molesta.

Sed vigilat. Consul, vexillaque vestra coercet.
Hic novus Arpinas, ignobilis, et modo Romae
Municipalis Eques galeatum ponit ubique
P-‘esidium attonitis, et in omni gente laborat.
Tantum igitur muros intra toga contulit illi
Nominis et tituli, quantum non Leucade, quantum
, Thessaliae campis Octavius abstulit udo
Caedibus assiduis gladio. Sed Roma parentem,
Roma patrem patriae Ciceronem libera dixit.
Arpinas alius Volscorum in monte solebat
Poscere mercedes alieno lassus aratro,

Nodosan] post haec frangebat vertice vitem,

Si lentus pigra muniret castra dolabra.

Hic tamen ct Cimbros et summa pericula rerum
Excipit, et solus trepidantem protegit Urbem.

Atque ideo, postquam ad Cimbros stragemque volabant,

Qui nunquam attigerant majora cadavera, corvi,
Nobilis ornatur lauro collega secunda.

Plebeiae Deciorum animae, plebeia fuerunt
Nomina: pro totis legionibus hi tamen, et pro
Omnibus auxiliis, atque omni pube Latina,
Sufficiunt dis infernis Terraeque parenti :
Pluris enim Decii, quam quae servantur ab illis.
Ancilla natus trabeam, et diadema Quirini,

Et fasces meruit regum ultimus ille bonorum.
Prodita laxabant portarum claustra tyrannis

220

225

230

235

240

250

255

