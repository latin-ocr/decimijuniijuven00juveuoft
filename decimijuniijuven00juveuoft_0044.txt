36 Π. JUNll JUVENALIS

Mordeat ante aliquis, quidquid porrexerit illa,
Quae-peperit : timidus* praegustet pocula pappaS.
Fingimus haec, altum Satira sumente cothurnum
Scilicet, et, finem egressi legemque priorum,
Grande Sophocleo carmen bacchamur hiatu,
Montibus ignotum Rutulis, coeloque Latino.
Nos-utinam vani! sed clamat Pontia, Feci,
Confiteor, puerisque meis aconita paravi,

Quae deprensa patent: facinus tamen ipsa peregi.

Tune duos una, saevissima vipera, coena?

Tune duos? Septem, si septem forte fuissent.
Credamus tragicis, quidquid de Colchide torva
Dicitur et Procne ε nil contra conor, et illae
Grandia monstra suis audebant temporibus; sed
Non propter nummos. Minor admiratio summis
Debetur monstris, quoties facit ira nocentem
Hunc sexum, et rabie jecur incendente feruntur
Praecipites ; ut saxa jugis abrupta, quibus mons
Subtrahitur, clivoque latus pendente recedit.

Illam ego non tulerim, quae· computat, et scelus ingens

Sana facit. Spectant subeuntem fata mariti
Alcestim, et, similis si permutatio detur,
Morte viri cupient animam servare catellae.
Occurrent multae tibi Belides atque Eriphylae

Mane : Clytaemnestram nullus non vicus habebit.

Hoc tantum refert, quod Tyndaris illa bipennem
Insulsam et fatuam dextra laevaque tenebat.

At nunc res agitur tenui pulmone rubetae3

Sed tamen et ferro, si praegustabit Atrides
Pontica ter victi cautus medicamina regis.

510

515

520

525

530

