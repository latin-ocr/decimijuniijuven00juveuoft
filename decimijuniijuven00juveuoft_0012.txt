4 D. JUN11 JUVENALIS

Quadrantes lectica petit, sequiturque maritum
Languida, vel praegnanS‚ et circumducitur uxor.
Hic petit absenti, nota jam callidus arte,
Ostendens vacuam et clausam pro conjuge sellam.
Galla mea est, inquit.. Citius dimitte. Moraris'?
Profer, Galla, caput. Noli vexare; quiescit.

Ipse dies pulchro distinguitur ordine rerum :
Sportula, deinde forum, jurisque peritus Apollo,
Atque triumphales, inter quas ausus habere
Nescio quis titulos [Egyptius atque Arabarches.—
Vestibulis abeunt veteres lassique clientes,
Votaque deponunt, quanquam longissima coenae

Spes homini. Caules miseris atque ignis emendus

Optima silvarum interea pelagique vorabit

Rex horum, vacuisque toris tantum ipse jacebit.
Nam de tot pulchris, et latis orbibus, et tam
Antiquis‚ uua comedunt patrimonia mensa.
Nullus jam parasitus erit! Sed quis ferat istas
Luxuriae sordes? Quanta est gula, quae sibi totos
Ponit apros, animal propter convivia natum!
Poena tamen praesens, quum tu deponis amictus
Turgidus, et crudum pavonem in balnea portas.
Hinc subitae mortes, atque intestata senectus.

It nova, uec tristis, per cunctas fabula coenas:
Ducitur iratis plaudendum funus amicis.

Nil erit ulterius, quod nostris moribus addat
Posteritas: eadem cupient facientque minores.
Omne in praecipiti vitium stetit. Utere velis;
Totos pande sinus. Dicas hic forsitan, unde
Ingenium par materiai? unde illa priorum
Scribendi quodcunque animo flagrante liberet
Simplicitas, cujus non audeo dicere nomen?
Quid refert dictis ignoscat Mucius, an non?
Pone Tigellinum: taeda lucebis in illa,

Qua stantes ardent, qui fixo gutture fumant,

Et latum media sulcum diducis arena.

Qui dedit ergo tribus patruis aconita, vehatur
Pensilibus plumis atque illinc despiciat nos?
Quum veniet contra, digito compesce labellum :
Accusator erit, qui verbum dixerit, hic est.
Securus licet AEneau Rutulumque ferocem
Committas: nulli gravis est percussus Achilles,
Aut multum quaesitus Hylas urnamque secutus.
Ense velut stricto quoties Lucilius ardens

115

120

125

130

135

140

145

150

155

