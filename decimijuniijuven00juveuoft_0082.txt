74 D. JUN11 JUVENALIS

Depositum retinere, et fraudem jure tueri

Jurando. Quaerebat enim, qna¹ numinis esset
Mens, et an hoc illi facinus suaderet Apollo?
Reddidit ergo metu, non moribus ; et tamen omnem
Vocem adyti dignam templo veramque probavit
Exstinctus tota pariter cum prole domoque,

Et, quamvis longa deductis gente, propinquis.

‚Has patitur poenas peccandi sola voluntas.

Nam scelus intra se tacitum qui cogitat ullum,
Facti crimen habet. Cedo, si conata peregit?
Perpetua anxietas nec mensae tempore cessat,
Faucibus ut morbo siccis, interque molares
Difficili crescente cibo : sed vina misellus
Exspuit; Albani veteris pretiosa senectus
Displicet. Ostendas melius, densissima ruga
Cogitur in frontem, velut acri ducta Falerno.
Nocte brevem si forte indulsit cura soporem,

Et toto versata toro jam membra quiescunt3
Continuo templum, et violati numinis aras,

Et, quod praecipuis mentem sudoribus' urguet,

Te videt in somnis: tua sacra et major imago
Humana turbat pavidum, cogitque fateri.

Hi sunt, qui trepidant, et ad omnia fulgura pallent,
Quum tonat, exanimes primo quoque murmure coeli;
Non quasi fortuitus, nec ventorum rabie, sed
Iratus cadat in terras et judicet ignis.

Illa nihil nocuit, cura graviore timetur

Proxima tempestas, velut hoc dilata sereno.
Praeterea, lateris vigili cuin febre dolorem

Si coepere pati, missum ad sua corpora morbum
Infesto credunt a numine : saxa deorum

Haec et tela putant. Pecudem spondere sacel
Balantem, et Laribus cristam promittere galli

Non audent: quid enim sperare nocentibus aegris
Concessum? vel qua} non dignior hostia vita?
Mobilis et varia est ferme natura malorum.

Quum scelus admittunt, superest constantia. Quid sas
Atque nefas, tandem incipiunt sentire peractis
Criminibus. Tamen ad mores natura recurrit
Damnatus, fixa et mutari nescia. Nam quis
Peccandi finem posuit sihi? quando recepit
Ejectum semel attrita de fronte ruborem 'l
Quisnam hominum est, quein tu contentum videris uno
Flagitio? Dabit in laqueum vestigia noster

205

210

215

220

230

235

240

