SATIRA VI.

Altior hic quare cincinnus ’ζ ¹ Taurea punit
Continuo flexi crimen facinusque capilli. Δ
Quid Psecas admisit? quaenam est hic culpa puellae,
Si tibi displicuit nasus tuus Τ Altera laevum
Extendit, pectitque comas, et volvit in orbem.
Est in consilio matrona admotaque lanis
Emerita quae cessat acu : sententia prima
Hujus erit; post hanc aetate atque arte minores
Censebunt, tanquam samae discrimen agatur
Aut animae : tanta est quaerendi cura decoris. ,
Tot premit ordinibus, tot adhuc compagibus altum
AEdificat caput. Andromachen a fronte videbis:
Post minor est z credas aliam. Cedo, si breve parvi
Sortita est lateris spatium, breviorque videtur
Virgine Pygmaea, nullis adjuta cothurnis,
Et levis erecta consurgit ad oscula planta?

Nulla viri cura interea, nec mentio fiet
Damnorum : vivit tanquam vicina marito.
Hoc solo propior, quod amicos conjugis odit
Et servos, gravis est rationibus. Ecce furentis
Bellonae matrisque 'desim chorus intrat, et ingens
Semivir,—

--cui rauca cohors, cui tympana cedunt

Plebeia‚ et Phrygia vestitur bucca tiara.
Grande sonat, metuique jubet Septembris et Austri
Adventum, nisi se centurn lustraverit ovis,
Et xerampelinas veteres donaverit ipsi,
Ut, quidquid subiti et magni discriminis instat,
In tunicas eat, et totum semel expiet annum.
Hibernum fracta glacie descendet in amnem,
Ter matutino Tiberi mergetur, et ipsis
Vorticibus timidum caput abluet : inde Superbi
Totum regis agrum nuda ac tremebunda cruentis
Erepet genibus. Si candida jusserit Io,
Ibit ad AEgypti finem, calidaque petitas
A Meroe portabit aquas, ut spargat in aedem
Isidis, antiquo quae proxima surgit ovili.
Credit enim ipsius dominae se voce moneri.
En animam et mentem, cum qua di nocte loquantur!
Ergo hio praecipuum summumque meretur honorem,
Qui grege linigero circumdatus, et grege calvo
Plangeutis populi currit derisor Anubis.
Ille petit veniam, quoties non abstinet uxor
Concubitu sacris observandisque diebus 3

33

380

385

400

405

410

415

420

